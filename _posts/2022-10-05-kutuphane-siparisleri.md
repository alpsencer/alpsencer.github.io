---
title: Kütüphane Siparişleri 1
date: 2022-10-04 8:40:16 Z
categories:
- library
tags:
- book
layout: post
description: Bilkent Üniversite kütüphanesinden kitap isteme sürecim
---

### How to Take Smart Notes
 Yazın başında istediğim "**<a href= "https://www.amazon.com/How-Take-Smart-Notes-Nonfiction/dp/1542866502">How to Take Smart Notes</a>**" kitabım bundan bir ay kadar önce kütüphaneye ulaşmıştı fakat gelir gelmez farklı bir kişi almış ve uzun bir süredir de onda duruyor. Hold koyabilirdim fakat şu an zaten okuma listemde farklı kitaplar olduğu için koymadım. Geçen baktığımda yine bir ay daha (Kasım'ın başına kadar) uzatılmış kitabın süresi. Zaten dijital versiyonuna erişim sağladığım için tekrar ihtiyacım olmayacak gibi. Ayrıca onu okuduğum zaman hakkında bir yazı yayınlamayı düşünüyorum.

### Makinedeki Hayalet
 Kütüphaneden bugün teslim aldım. Türkçe bir zihin felsefesine giriş kitabı. Var olan teorileri özetleyerek ve ileri okuma önerileri vererek barındırması, ayrıca merak uyandırıcı bir dil ile okuyucuya yaklaşması açısından bana tavsiye edilmişti. Okuduktan sonra kendi düşüncelerimi de paylaşacağım.

### Her Şey Ne Anlama Geliyor?
 Kütüphaneye henüz ulaşmadı. Bu kitabı sipariş verdikten sonra dijital olarak okuma fırsatı buldum. Hayatın (felsefenin) temel problemleri üzerine merak uyandırmak adına etkili bir eser olduğunu düşünüyorum. Şimdi isim benzerliğinden dolayı aklıma geldi, Richard Feynman'ın "**<a href= "https://www.amazon.com/Meaning-All-Thoughts-Citizen-Scientist/dp/0465023940/ref=sr_1_1?crid=1KPKAN368MIVT&keywords=meaning+richard+feynman&qid=1664950930&qu=eyJxc2MiOiIxLjI0IiwicXNhIjoiMC4wMCIsInFzcCI6IjAuMDAifQ%3D%3D&s=books&sprefix=meaning+of+everything+richard+feynman%2Cstripbooks-intl-ship%2C363&sr=1-1">Her Şeyin Anlamı</a>**"  kitabı da listemde mevcut. Bu arada Feynman'ın Eminim Şaka Yapıyorsunuz Bay Feynman kitabı da okuduğum oldukça etkileyici kitaplardan birisiydi, hala ara sıra kitabı alıp içinden bir kesit okurum.
